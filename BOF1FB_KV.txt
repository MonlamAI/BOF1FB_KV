ས་སྐྱའི་རྩ་བརྒྱུད་བླ་མ་དང་ཡི་དམ་མཁའ་འགྲོ་ཆོས་སྐྱོང་རྣམས་ལ་གསོལ་འདེབས། འཇམ་མགོན་ས་སྐྱའི་རྩ་བརྒྱུད་བླ་མ་དང་།  །ཡི་དམ་སྙིང་པོ་དཔལ་ལྡན་ཀྱཻ་རྡོ་རྗེ།  །མཁའ་འགྲོ་ཆོས་སྐྱོང་ནོར་ལྷའི་ཚོགས་རྣམས་ལ།  །གུས་པས་གསོལ་འདེབས་ཡེ་ཤེས་སྤྱན་གྱིས་གཟིགས།  །བདག་དང་བདག་གི་འབྲེལ་ཚད་ཡིད་ཅན་རྣམས།  ཚེ་འདིར་ཚེ་རིང་ནད་མེད་ཉམས་རྟོགས་འཕེལ།  །ཕྱི་མ་བདེ་ཅན་དག་པའི་ཞིང་སྐྱེས་ནས།  །ཁམས་གསུམ་འགྲོ་ཀུན་འདྲེན་པར་བྱིན་གྱིས་རློབས།  །ཞེས་པའང་འཇམ་དབྱངས་མཁྱེན་བརྩེའི་དབང་པོས་སོ།།  །།དཀྱིལ་འཁོར་རྒྱ་མཚོའི་ཁྱབ་བདག་འཁོར་ལོའི་མགོན།  །ངག་གི་དབང་ཕྱུག་ཀུན་དགའ་ལྷུན་གྲུབ་ཀྱི།  །སྤྲུལ་པའི་ཟླ་སྣང་མྱུར་དུ་འཆར་བ་དང་།  །སྐུ་ཚེ་བརྟན་ཅིང་ཕྲིན་ལས་རྒྱས་པར་ཤོག  །རྩ་བརྒྱུད་བླ་མ་ཡི་དམ་མཁའ་འགྲོའི་ཚོགས།  །ཆོས་སྐྱོང་སྲུང་མའི་བྱིན་རླབས་བདེན་སྟོབས་ཀྱིས།  །རྒྱལ་བའི་མྱུ་གུའི་སྒྱུ་འཕྲུལ་མངོན་དུ་སྣང་།  །བཤད་སྒྲུབ་བསྟན་པ་ཡུན་རིང་འབར་གྱུར་ཅིག  །ཅེས་རྒྱ་ཚན་སྤྲུལ་པའི་སྐུའི་མྱུར་འབྱོན་གསོལ་འདེབས་སྨོན་ལམ་དང་བཅས་པ་འདིའང་།  ངོ་ཁུ་རི་ཁྲོད་བླ་མ་མཆོག་གི་ཐུགས་བཞེད་འཇམ་དབྱངས་མཁྱེན་བརྩེའི་དབང་པོས་བྲིས་པ་སིདྡྷི་རསྟུ།།